# ООП

Під час створення об’єктно-орієнтованої програми доводиться знаходити відповіді на декілька важливих запитань. Перш за все, з якими сутностями предметної області маємо справу? Які дані описують стан цих сутностей, та яке коло їхніх обов’язків – що вони «вміють»? Які дані та поведінкові можливості є обов’язковими, а якими можна знехтувати? На цьому етапі доводиться абстрагуватися від неважливих особливостей предметної облас¬ті, оскільки неможливо охопити в програмі геть усе. В результаті виділяють перелік важли¬вих сутностей, їхніх даних і методів, і проектують класи, що їх моделюватимуть.

Після виділення сутностей предметної області програміст з’ясовує, чи не можна їх класифікувати за схожістю. Чи не описують вони споріднені поняття? Чи не є сутності кон-кретизаціями якогось загального поняття? Відповіді на ці запитання важливі, оскільки класи можна оголошувати на базі вже оголошених. Новий клас наслідує можливості свого базового класу. Якщо один раз описати програмно загальне поняття, як клас, то оголошення нових конкретизацій підкласами суттєво пришвидшиться. Програміст мав би класифіку¬вати виділені раніше поняття від загального до конкретного. Потрібно також зрозуміти, чи не є об’єкт частиною іншого об’єкта, щоб правильно змоделювати ієрархію за структурою.

Далі з’ясовують, як об’єкти взаємодіють. Коли створюють екземпляри виділених класів? Які повідомлення та кому надсилає об’єкт упродовж свого існування, які параметри при цьому він передає? Які повідомлення і від кого він повинен опрацьовувати? Як об’єкти «бачитимуть» один одного? Структурно об’єктно-орієнтована програма схожа на мережу сутностей, пов’язаних повідомленнями.


## Програма

- Невелика іграшка-стрілялка з літаками та гарматою. Використано STL, патерн Стан. Середовище - MFC

## Посібник
Повний текст посібника можна переглянути [тут](https://lnuittutor.github.io/)
